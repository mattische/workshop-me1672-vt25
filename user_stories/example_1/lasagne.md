Detta är ett exempel på hur man utifrån en kravspecifikation ska skapa user stories och sedan bryta ned dessa i tasks.

Exemplet utgår ifrån ett alldagligt göromål; _att laga mat utifrån ett recept_.


# Kravspecifikation: Lasagne

I detta lilla exempel utgår vi ifrån en "user" som vi kallar användare.  
Vi hade kunnat använda en mer konkret benämning, t ex _kocken_, _jag_ eller liknande.  

## Kravspecifikation för tillagning av lasagne:

- Användaren ska kunna laga en välsmakande lasagne för 4 personer
- Användaren behöver förstå vilka ingredienser som behövs
- Användaren behöver veta i vilken ordning ingredienserna ska blandas och tillagas
- Användaren ska få information om tillagningstid och temperatur
- Användaren bör få tips om hur man kontrollerar om rätten är färdig
- Användaren kan behöva alternativ för vegetarianer

## Steg för att skapa en User Story

**Identifiera användaren/aktören**

Vem är personen som ska använda systemet/processen?


**Definiera vad användaren vill uppnå**

Vad är slutmålet?


**Förstå värdet, motivet och/eller slutmålet**

Varför vill användaren göra detta? Vad får de ut av det?


**Formatera user storues enligt mallen/praxis**

"Som [roll] vill jag [funktion/handling] så att [värde/nytta]"



## Exempel på en första User Story  
"Som amatörkock vill jag se en komplett ingredienslista för lasagnen så att jag kan handla allt jag behöver innan jag börjar laga maten."


## För att skapa flera User Stories

**Identifiera olika intressenter:**

T ex 

- Olika typer av kockar (nybörjare, erfaren)
- Olika dietbehov (vegetarianer, allergiker)


**Identifiera olika delar av processen**

T ex 

- Förberedelse
- Tillagning
- Servering
- Förvaring


**Identifiera olika nivåer av information**

T ex 

- Grundläggande instruktioner
- Detaljerade beskrivningar
- Avancerade tekniker


**Skapa user stories för varje kombination**

Exempel på fler User Stories för matlagningsprocessen

```bash
"Som nybörjarkock vill jag ha en steg-för-steg guide med
bilder så att jag kan följa processen utan att göra misstag."
```

```bash
"Som vegetarian vill jag se alternativa ingredienser för
köttfärsen så att jag kan anpassa receptet till min diet."
```

```bash
"Som erfaren kock vill jag kunna se tips om kryddning och
variationer så att jag kan anpassa receptet efter min smak."
```

```bash
"Som stressad förälder vill jag veta vilka delar som kan
förberedas i förväg så att jag kan planera min tid effektivt."
```

```bash
"Som allergiker vill jag tydligt se vilka allergener som finns
 i receptet så att jag kan undvika farliga ingredienser."
```

## Nedbrytning av User Stories till uppgifter/tasks

För att bryta ner user stories till konkreta uppgifter, så kan man följa dessa steg:

### Analysera varje user story

- Vilka delmoment ingår?
- Vilka resurser behövs?


### Identifiera acceptance criteria

- När är uppgiften slutförd?
- Hur avgör (eller mäter) vi detta?


### Bryt ner i konkreta arbetsuppgifter

- Ska vara **specifika** och **genomförbara**
- Bör ta begränsad tid (timmar, helst inte dagar)


### Prioritera uppgifterna

- Vilka är nödvändiga/brådskande?
- Vilka är "nice to have"?



### Exempel på nedbrytning av User Story till Tasks

**User Story:**
```
"Som nybörjarkock vill jag ha en steg-för-steg guide med bilder
så att jag kan följa processen utan att göra misstag."
```

Förslag på tasks utifrån ovanstående story:

1. Skapa en lista med alla steg i lasagnetillagningen i kronologisk ordning
2. Identifiera kritiska moment som behöver extra förklaring
3. Ta fotografier av varje huvudsteg i processen
4. Ta närbilder på specifika tekniker (t.ex. hur man gör bechamelsås)
5. Skriva tydliga instruktioner för varje steg med tidsindikatorer
6. Lägga till varningstexter vid kritiska moment
7. Testa instruktionerna med en testperson som är nybörjare
8. Justera instruktionerna baserat på feedback
9. Formatera guiden med tydlig koppling mellan text och bilder


## Till sist

"Don't overdo it"

KISS == Keep It Simple Stupid


Lycka till!

/Masse
